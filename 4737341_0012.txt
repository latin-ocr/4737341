6

 

nunc incipit a verbis ξ 10οε »subtiliter et alta‹ (cf. Horner,
Progr. d. Stud. Zweibrficken 1878, p. 5). Subscripta sunt huic
fragm. ab altera m. verba: »Liber Cosmae Johannis de
Medicis«.

χ Roganti mihi Maas sius, quem virum doctissimum supra
dixi. summa diligentia et huius codicis mutili initiur‘n (ἐξ 91-101)
contulit integrum et exscripsit nonnullos quos notaveram locos
et ex hoc codice et ex libro illo ab Antonio Curlo a. 1423 tran-
scripto: quam collationem quamvis mancam addendam mihi
esse statui huic commentariolo. Idem, collatis compluribus
ceterorum quos supra commemoravi codicum lectionibus, esse
illos ex Laudensi ad unum omnes transcriptos confirmavit.

Sed haec hactenus: redeamus ad illum codicem, unde
exorsi sumus orationem. Quem cum Orellius primum dicat qui
conferatur dignum esse, e quo solo certiore ratione possit iudicare
sequens aetas de interpolationum genere toto, tametsi interim e
codice Abrincensi, de quo infra agetur, excerptae lectiones
prolatae in medium sunt, tamen eius lectiones varias, praesertim
cum et Halmius et J. Miillerus, viri latinarum litterarum
peritissimi et quos summa prosequor veneratione, ne rem
omitterem, admonerent, divulgandas mihi esse existimavi. ¹ Quod
quidem munus nisi denuo excussis codicis lectionibus nullo
pacto perfici posse ac persolvi certa mihi exstare videbantur
indicia.

In qua re cum facultas ‚accuratius in hunc codicem in-
quirendi nulla esse videretur, sollicito mihi obtigit, ut Vitellius
Florentinus, cui viro et doctissimo et benignissimo maximas
debeo semperque debebo gratias, grave munus ac molestum
lectiones codicis integras exarandi summa susciperet facilitate:
quod haud magno temporis spatio interiecto mira quadam
diligentia perfecit. Sic factum est, ut codicis, cuius generis
illum novimus unum, viris doctis praebeatur usus,

Complectitur‘ autem codex has partes (cf. Band. l. l. p.
481 seqq.):
Ι. (fol. 1 seqq.) M. Tullii Ciceronis Rhetoricae ad Herennium
Libri IV.

