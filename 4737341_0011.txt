5

 

Bandinio (1. l. p. 510) adnotatam esse confirmavit, hunc codicem
esse in numero antiquissimorum Laudensis archetypi exem-
plorum facile apparet; nam pervetustum illum codicem ab
Landrian0‚ episcopo Laudensi, anno 1422 (aut 1420 cf. Eos II,
p. 351) »multis maximisque in ruderibus« repertum esse constat.
Idem »Jacob'us Curlus Januen.‹ Romae absolvit XVI. Kal.
Octobr. MDCCCCXXV. pl. L. cod. XXXII. de Oratore libros III
continentem. Codici autem eiusdem pl. XXXI. subscripta sunt
haec verba: »Scripsit Poggius Martini Papae V. Secret.
Valeas qui legis« Poggius, qui »complures codices transcripsit
grandiuscula accuratissimaque scriptura« (Band. l. l. p. 518)
quanto gaudio Landrianum codicem illum de Oratore libros,
Brutum, Oratorem complectentem »maximis a ruderibus in
lucem extulisse« audiverit, ex epistolis ab eo Nic. Niccolo scriptis
intellegitur.

Praeter hos codices integros liber mutilus in pluteo L.

bibl. Laur. asservatur, de quo haec leguntur in Band. catal.
p. 519:

Cod. XXXIII. II. (pars ΙΙ.) Fragmentum libri, qui inscri—
bitur »Orator acl Brutum‹, a verbis: »Tertium quod restat huius
partitionis, ingenium est, Q. Frater, multo subtilius (leuc usque
lineola deleta sunt) multoque robustius, quam hoc humile, de
quo dictum est.‹ Itemque p. 493, ubi biblioth. Riccardianae
codex quidam, qui idem continet de Oratore libr. fragmenta
et Partitiones Orat„ commemoratur, haec leguntur: »Oratoris
fragmentum, cuius initium est in illis Capitis XXVI. verbis:
»Tertium quod restat huius partitionis ingenium est Q. Frater
multo sublimius multoque robustius« etc. quorum quidem ver-
borum non nisi postremum Ciceronis est; priora ex suo, sive
ex nescio cuius ingenio librarius attulit.‹ Illa autem verba
cod. XXXIII. »Tertium . . . . subtilius‹ a manu altera, ut mihi
Maassius adnotavit, deleta sunt ab eademque suprascriptum
est: »fragmentum opusculi quod inscribitur Orator ad Brutum
cuius initium: utrum difficilius Ac maius« Ab iisdem verbis
»multoque robustius‹ et ille codex, qui Vetus Stephani dicitur,
orditur et aliquando orsus esse videtur cod. Erlangensis, qui

