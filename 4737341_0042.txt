36

 

Atqui eum librum, quem secutus librarius quidam antiquiorem
codicis partem correxit, ceteris auctoritate non praestare supra
demonstravi. Ergo neque ex eodem exemplari illam atque
hanc codicis partem transcriptam esse apparet, neque ab eodem
librario utramque partem exaratam esse arbitrandum est.
Ab eo autem, qui hac priore transcripta parte codicem sup-
plevit‚ posteriorem partem esse correctione facta repertam quam-
quam verisimile est, tamen pro certo non affirmaverim. Qui
quare mutilatum librum priorem transcribendo praestantissimi
Laudensis exempli partem maluerit supplere quam integrum
illud transcribere exemplar, quis est qui inquirendo reperiat?
Qui codex archetypi simillimus cum fieri possit ut in bibliotheca
aliqua lateat abditus, codices Oratoris, quos praeter notos non
in Laurentiana solum, id quod p. 4 docui, sed in aliis quoque
Italicis inprimis bibliothecis multos exstare statuendum est,
ei, quibus id facere par est, si ,scrutabuntur atque excutient,
operae facient pretium. Sed cum etsi non ipsum Laudensem‚
tamen sive integrum illud cuius pars exstat exemplum sive
aliud quoddam non minus egregium reperiri cupiam, tum
nunc quidem et integram Oratoris codicis Lauren-
tiani collationem, quae Vitellii beneficio in manus meas
vonit, et eas lectiones quamvis paucas, quas ex eiusdem
plutei codd. numeris 33 et 18 designatis Maassius
excerpsit, utendas, si placet, viris doctis tradam.

