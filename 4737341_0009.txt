Ante hos annos quattuor C. Halmius, quem virum
doctissimum atque humanissimum honoris causa nomino,
roganti mihi Oratoris Tulliani codicis in bibliotheca Laurentiana
asservati misit exemplum a Kleitnero, collega doctissimo, exa-
ratum. Nam cum in Ciceronis versarer legendis libris rhetoricis,
ex Goelleri libro (M. Tulli Ciceronis ad Marcum Brutum Orator
rec. et ill. Fr. G. Lipsiae 1838), quem ipsum mihi ille ex libris
biblioth. Monac. miserat, cognoveram codicem primum plutei
quinquagesimi bibliothecae Mediceae Laurentianae cum alia
scripta, continere tum Oratoris exemplum ut nondum collatum,
ita, si Orellio‚ quo fere nemo erat scriptorum Tullianorum
peritior, habenda fides esset, quod conferretur dignissimum:
quem codicem duabus constare partibus, quarum una esset
saeculi XIII„ altera saec. XV.

· ..oratoris enirn librorum scriptorum duplex esse genus
constat, alterum mutilorum, alterum integrorum. Horum arche-
typus quomodo* et repertus et transcriptus sit, narrat Blondus
Foroliviensis in Italia illustrata, ubi de Romandiola agit,
pag. 346 ed. Basil. a. 1559, qua de re conferendum est, quod
dicit Lagomarsinius in Bandinii Catal. Codd. latt. bibl. Medic.
Laurent.‚ Florentiae a. 1775 edito, Tom. II, p‘. 494 seq. Ubi quod
ille multiplicatis trium de Oratore librorum exemplis »omnem
Italiam desideratissimo codice repletam esse« dicit, idem in
Oratoris ‚exemplaria cadere inde facile intellegitur, quod praeter
hunc librum, de quo agere nobis propositum est, Orator con-
tinetur duodecim ipsius Laurentianae bibl.cod icibus integris,

quos enumerare licebit.
1*

